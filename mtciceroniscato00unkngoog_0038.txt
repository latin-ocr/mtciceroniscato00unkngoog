so ’ cATo imon

id docti senes extimescent! ⁷6.0mnino‚ ut mihi qui-
dem videtur, studiorum omnium satietas vitae facit
satietatem. Sunt pueritiae certa studia: num igitur
ea desiderant adolescentes} Sunt et ineuntis adole·
scentiae: num ea constans iam requirit aetas , quae
media dicitur'! Sunt etiam huius aetatist ne ea qui·
dem quaeruntur a senectute. Sunt extrema quee-
. dam studia senectutis: ergo, ut superiorum aetatum
studia occidunt, sic occidunt etiam senectutis. Quod
quum evenit, satietas vitae tempus maturum mortis
affert. xxl. ⁷7. Equidem non video, cur, quid ipse
sentiam de morte, non audeam vobis dicere3 quod eo
melius mihi cernere videor, quo ab ea propius absum.
Ego vestros patres, P. Scipio, tuque, C. Laeli, viros
clarissimos mihique amicissimos, vivere arbitror; et
eam quidem vitam, quae est sola vita nominanda.
Nam, dum sumus in his inclusi compagibus corporis,
munere quodam necessitatis et gravi opere perfun-
gimur. Est enim animus caelestis ex altissimo do·
micilio depressus et quasi demersus interram, locum
divinae naturae aeternitatique contrarium. Sed cre-
do, Deos immortales sparsisse animos in corpora
⁶ humana, ut essent, qui terras tuerentur, quique, cae-
lestium ordinem contemplantes, imitarentur eum vi·
tae modo atque constantia. Nec me solum ratio ac
disputatio impulit, ut ita crederem, sed nobilitas
ctiam summorum philosophorum, et auctoritas.

 

78. Audiebam, Pythagoram Pythagor-eosque, inco- - <

las paene nostros, qui essent Italici philosophi quon-
dam nominati, numquam dubitasse, quin ex universa
mente divina delibatos animos· haberemus. Demon-
strabantur mihi praeterea, quae Socrates supremo
vitae die de immortalitate animorum disseruisset, is,
qui esset omnium sapientissimus oraculo Apollinis
iudieatus. Quid multa! Sic {nihi persuasi, sie sentio,
quum tanta celeritas animorum sit, tanta memoria

